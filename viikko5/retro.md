Retrospektiivi on lyhyt, noin 10-60 minuuttia kestävä sprintin lopussa pidettävä tiimin kokoontuminen, jossa käydään läpi sprintin aikana ilmenneitä asioita.
Retrospektiiviin on olemassa erilaisia tekniikoita. Tekniikasta riippuen sen sisältö vaihtelee hieman. Esimerkiksi Start, Stop, Continue, More of, Less of Wheel
-tekniikalla sprinttiä analysoidaan sen mukaan mitä pitää vielä aloittaa, mitä ei pidä enää tehdä, minkä tekemistä pitää jatkaa, millaista tekemistä
tarvitaan lisää ja millaista tekemistä taas vähemmän. Glad, Sad, Mad -tekniikassa käytössä on kolme kategoriaa, joihin sprintin aikana ilmenneitä asioita
jaotellaan. Kategorioiden nimet ovat varsin kuvaavat sen suhteen, minkälaisia asioita kunkin alle tulisi listata. Tiivistettynä retrospektiivi on työkalu,
joka auttaa kehittämään kehitysprosessia sekä tiimiä itseään. Se on työkalu purkaa muun muassa negatiivisia tunnetiloja ja näin edesauttaa tiimin tai miksei
koko yrityksenkin dynamiikkaa. 
